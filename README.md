# dsi202
บทคัดย่อ
    โครงการนี้มีวัตถุประสงค์เพื่อพัฒนาแอปพลิเคชัน Outfitry 
ซึ่งเป็นแพลตฟอร์มที่ช่วยให้ผู้ใช้งานสามารถใช้เสื้อผ้าที่มีอยู่แล้วได้อย่างคุ้มค่า พร้อมทั้งเสริมสร้างความมั่นใจในการแต่งกาย ผ่านการประยุกต์ใช้เทคโนโลยีปัญญาประดิษฐ์ (AI) และแนวคิดการบริโภคอย่างยั่งยืน จากการศึกษาพฤติกรรมของผู้บริโภคในปัจจุบันพบว่า หลายคนมีเสื้อผ้าจำนวนมาก แต่กลับใช้งานจริงเพียงบางส่วน หรือรู้สึกว่า "ไม่มีอะไรจะใส่" จนนำไปสู่การซื้อเสื้อผ้าใหม่อย่างไม่จำเป็น อันเป็นสาเหตุของความสิ้นเปลืองทรัพยากรและการเพิ่มขึ้นของขยะสิ่งทอ

    แอปพลิเคชัน Outfitry จึงถูกออกแบบมาให้ผู้ใช้งานสามารถอัปโหลดภาพเสื้อผ้าที่มีอยู่ เพื่อรับคำแนะนำในการแมทช์ชุดจาก AI 
ตามโอกาสและลักษณะบุคลิกภาพของแต่ละบุคคล พร้อมทั้งแสดงข้อความส่งเสริมความมั่นใจในการแต่งกาย เพื่อยกระดับภาพลักษณ์ในชีวิตประจำวัน โดยมีวัตถุประสงค์หลักในการส่งเสริมให้เกิดการใช้เสื้อผ้าอย่างคุ้มค่า ลดความจำเป็นในการซื้อของใหม่ และสนับสนุนแนวทางการใช้ทรัพยากรอย่างมีประสิทธิภาพและยั่งยืน


    นอกจากนี้ โครงการยังให้ความสำคัญกับการพัฒนาเศรษฐกิจฐานราก ผ่านฟังก์ชัน Upcycling & Customization 
ที่เปิดโอกาสให้ผู้ใช้งานส่งภาพเสื้อผ้าเก่า เพื่อรับคำแนะนำในการดัดแปลงหรือปรับแต่ง พร้อมเชื่อมต่อกับช่างฝีมือในชุมชน ซึ่งไม่เพียงช่วยลดปริมาณขยะสิ่งทอ แต่ยังเป็นการสร้างรายได้ เสริมทักษะ และส่งเสริมเศรษฐกิจในระดับท้องถิ่นได้อย่างยั่งยืน

User Stories 
01 ไม่มั่นใจในสไตล์ของตัวเอง, สามารถอัพโหลดรูปเสื้อผ้าที่มีอยู่, และ AI จะแนะนำการแต่งตัวให้
02 เลือกโอกาสที่ต้องการแต่งตัว (เช่น ไปทำงาน, ไปเดต, ไปเที่ยว), AI จะแนะนำลุคที่เหมาะสมให้กับ user 
03 มีเสื้อผ้าเก่าไม่ใช้แล้ว → ส่งรูป → ออกแบบไอเดีย + ติดต่อช่างฝีมือในชุมชน