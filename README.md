# dsi202
บทคัดย่อ
    โครงการนี้มีวัตถุประสงค์เพื่อพัฒนาแอพพลิเคชัน  Outfitry โดยมีแนวคิดหลักในการช่วยให้ผู้ใช้งานสามารถใช้เสื้อผ้า 
ที่มีอยู่แล้วได้อย่างคุ้มค่า และแต่งตัวได้อย่างมั่นใจมากขึ้น จากที่ศึกษาพบปัญหาที่ว่า หลายคนมีเสื้อผ้ามากมาย แต่ไม่รู้จะใส่อะไรดี ใช้เสื้อผ้าเพียงไม่กี่ครั้ง หรือซื้อเสื้อผ้าใหม่โดยไม่จำเป็น ทำให้เกิดความสิ้นเปลืองและเพิ่มขยะสิ่งทอ
    แอพพลิเคชัน  Outfitry ที่พัฒนาขึ้นช่วยให้ผู้ใช้งานสามารถอัปโหลดภาพเสื้อผ้าที่มีอยู่ 
แล้วรับคำแนะนำการแมทช์ชุดจาก AI เพื่อสร้างลุคที่เหมาะกับโอกาสต่าง ๆ พร้อมแสดงข้อความส่งเสริมความมั่นใจ เพื่อยกระดับบุคลิกภาพของผู้ใช้ในชีวิตประจำวัน ทั้งนี้ยังลดความจำเป็นในการซื้อเสื้อผ้าใหม่
และสนับสนุนแนวทางการใช้ทรัพยากรอย่างยั่งยืนนอกจากนี้ โครงการยังมีองค์ประกอบสำคัญด้านการพัฒนาเศรษฐกิจฐานราก ผ่านฟังก์ชัน Upcycling & Customization ที่เปิดโอกาสให้ผู้ใช้ส่งภาพเสื้อผ้าเก่า เพื่อรับคำแนะนำการดัดแปลง พร้อมเชื่อมต่อกับช่างฝีมือในชุมชน ช่วยเพิ่มรายได้ เสริมศักยภาพท้องถิ่น และลดขยะสิ่งทอได้อย่างเป็นรูปธรรม
    โครงการนี้จึงเป็นการบูรณาการระหว่างเทคโนโลยี ความคิดสร้างสรรค์ และการมีส่วนร่วมของชุมชนอย่างสมดุล 
โดยมุ่งหวังให้ผู้ใช้งานสามารถพัฒนาความมั่นใจในตนเอง ขณะเดียวกันก็มีบทบาทร่วมในการขับเคลื่อนการบริโภคอย่างยั่งยืน และส่งเสริมเศรษฐกิจสร้างสรรค์ภายในสังคมไทย
  
